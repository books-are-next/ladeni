---
title: František
contentType: poetry
---

_Ladičkou toho jména  
dávné se vrátilo  
co do tmy zatlačeno  
Buď pochváleno jméno  
I kdyby na sůl nebylo  
zahálet báseň nemá_

  

_Ať uhladí se zmuchlaná  
svá pírka rozčechrá  
a nějak rozváže  
Zpívat se musí No baže  
I na varhánky hra je hra  
sebehůř vrzaná_

  

_Nevídáno Nechť říká kdo říká  
že časy těžké jsou  
Já k dětem šel jsem pro rozumy  
všelicos z nebe ještě umí  
a nepotázal se s tak zlou  
když ten čas tolik utíká_
