---
title: Domeček
contentType: prose
---

_V domečku dětské hlavy  
právě rozsvítili  
Copak rozsvítili v domečku dětské hlavy_

  

_Rozsvítili tam svíčku  
světýlko teče po očičku  
rozsvítili tam svíčku_

  

_Z očička do očička  
poskakuje ta svíčka  
z očička do očička_

  

_V domečku dětské hlavy právě zhasínají  
Pročpak zhasínají  
v domečku dětské hlavy_

  

_To tam k nim skřítci pospíchají  
a proto zhasínají  
Panečku ti se mají_
