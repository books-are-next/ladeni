---
title: Ještě teď
contentType: poetry
---

_Ještě teď se olizuji Ještě dnes  
po tak dávném polaskání  
přes srdce bych nepřenes  
pomyšlení neshledání_

  

_Copak vám Vám je hej  
vy když chcete smíte říci  
Mami Mami pofoukej_

  

_Právě teď tu všecko voní  
voní stín a mrtvé prach  
mně se vám tak stýská po ní  
už bych chtěl být na márách_

  

_Copak vám Vám je hej  
vy když chcete smíte říci  
Mami Mami pofoukej_
