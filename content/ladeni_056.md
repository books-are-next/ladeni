---
contentType: prose
---

Přes paletu

_Vilému Plockovi_

Nad sebe sama vybrané věci vrší  
z němoty vzrůstá do ticha  
trhlinou smutku Sírnou barvu má

  

On město postavil si po druhé  
aby lépe bydlelo se mu a netlačilo kamení  
zmučené trváním

  

V zlatobokých zdech po střížích světla  
tehda kdy luna stříbrně se vším počíná si  
on štětce otírá o hřívu viděného

  

Dívejte se V zlatém pýření rána  
Komu se to zdáme barvy ptají se  
a s plachostí vcházejí do růžiště obrazů

  

Jak horní dětský ret tak něžně odchlípen  
je povrch všeho a křídlatí mu uměním  
co koktá udiveno ještě

  

A hle Zlatá ryba ve vodě achátové  
s polklým prstenem zásnub  
mu čeří hlatě krásných nejistot

  

Ten malíř zfantěný už vyjíždí  
a po způsobu jak udidla barev  
pevně drží ho poznáte A přejte mu
