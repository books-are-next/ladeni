---
title: Smrt Jiřího Mahena
contentType: prose
---

_Na katafalku hrůzy leží mrtvý  
Ne To není pravda srdce vzpírá se  
a vynechává v stiscích zoufalství_

  

_Dnes po druhé za pláč se nestydím  
a zuby nezatínám_

  

_Anarchistovo ráno pije tmu  
tvé beznaděje básníku  
ta slavná honba za Bohem je skončena_

  

_Křik smrti Tvé nás alarmuje  
zmučený Janošíku_

  

_V samotách zlých v zlých samotách  
houf věrných Tvých se potácí  
a přízrak Nicoty je vtělen v konec Tvůj_

  

_Však bouře očistná se sbírá ve mracích  
provazy blesků zítřek zauzluje_

  

_Horní chlapci budou mít dnes sněm  
poslední z nich k nim přichází  
a obrácen nazad hrozí valaškou_

  

_Mahene! Mahene!_
