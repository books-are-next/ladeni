---
title: In memoriam
contentType: poetry
---

<section>

_Bezradný den po noci bezradnosti  
kdy v radě času třesklo osudí  
Smrtholka ťala Co nalíčené kosti  
slov Ty žal jen zostudí_

</section>

<section>

_Zpívám si píseň tu jeho mezi všemi  
se mnou ji notí křídly havrani  
Všichni budem v čiernej zemi  
srovnáni srovnáni_

</section>

<section>

_A házím růži růži kamaráda  
ať zavoní mu krví u hlavy  
Spadalých listů kavalkáda  
stráž kopí v pozor postaví_

</section>
