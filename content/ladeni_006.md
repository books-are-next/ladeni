---
title: Slova
contentType: poetry
---

_Taková těžká těžší vzletu vrány  
taková mračná někdy jsou  
počinek hořký darovaný  
kterousi sudbou nedobrou_

  

_Lehká ba lehčí slzy na krajíčku  
ale i z těch si vybrat smím  
takový verš však na petličku  
přiráží dvířka s tajemstvím_

  

_Plná plná plnější jsou ticha  
křehčejší v tůni okřehku  
ale ať báseň sama si je smíchá  
poslední první i ta z prostředku_

  

_Jednou i nechtě musíš jíti  
a vydat počet z útrap svých  
pak za slavného čepobití  
rázem se zbavíš nepravých_
