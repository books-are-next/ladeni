---
contentType: prose
---

Pod Zvičinou

Do klína letů ptactva věštebného  
horlící země oči upíná  
a kotva archy kraje ztraceného  
Zvičina řinčí Co chce Zvičina

  

Krajino vidin mraky sochařící  
a křivky boků stráním hnětoucí  
nakláníš obzor obzor věrně bdící  
s ošatkou modra v zítřky horoucí

  

Dvanácte lun žalm truchlivý si zpívá  
o čase tratícím se v žízeň dní  
však ve studánkách crčí voda živá  
a Labe hučí skrytou povodní

  

Do klína letů ptactva věštebného  
horlící země oči upíná  
a kotva archy kraje ztraceného  
Zvičina řinčí Co chce Zvičina
