---
contentType: prose
---

Radosti…

_MUDr. Milanu Čížkovi_

V přeháňkách krásy oči dávným cloně  
za antickou tak hlavou dubna  
zahodil jsem slova schlubná  
v krápání žalů jdu si zase pro ně

  

Dny přišláplé s pochodní dolů k zemi  
hledám rým k jedinému jménu  
něco tak hebkého jak ze saténu  
pochovanému včera s nadějemi

  

Nad zemi jar kukačka vykukuje  
a bouře křídlatá se hlásí  
sinokvět blesků utrhla si  
loudící země co vše přejmenuje

  

Silici veršů Živiny zas slova  
bohorovné noci nedočkavý  
ať shodí mrazné zlatohlavy  
Silici pro mne Slova čekanková

  

Radosti co ze mne učiníš v ten čas  
až rozdychtěný vběhne do sna  
dštící slova medonosná  
Radosti co ze mne učiníš a z nás
