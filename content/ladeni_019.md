---
contentType: prose
---

Písnička

Had s korunkou a Meluzina  
v tom lese stříbrném  
Sněhurku záblo ó ta zima  
v tom lese stříbrném

  

Vzali jí míru na kožíšek  
v tom lese stříbrném  
a postavili domek z šišek  
v tom lese stříbrném

  

Pan Měsíček se na to díval  
v tom lese stříbrném  
a větrům měchy pozašíval  
v tom lese stříbrném

  

Ach Sněhurka jen štěstím vzdychá  
v tom lese stříbrném  
a hromská zima honí bycha  
v tom lese stříbrném
