---
title: Petru Bezručovi
contentType: poetry
---

<section>

_Dál běží země k fialkám zas běží  
na srdci prapor přeslavné tesknice  
kam jaro stoupne spící hlínu ježí  
útočnou setbou Kdy vzkvete pšenice_

</section>

<section>

_Zteřely struny Rozbity jsou skřipky  
na sedmdesát tisíc střípků rozbité  
a hrají dál mrtvým i do kolíbky  
hřmí z důlních plecí země plecité_

</section>

<section>

_Z vltavských břehů krejcárkovou písní  
sýčků ač pozdě přec básník platí daň  
Bezruči Petře Přísní jsme už přísní  
Ten uhlík výčitky dál propaluje dlaň_

</section>
