---
contentType: prose
---

Petru Bezručovi

Dál běží země k fialkám zas běží  
na srdci prapor přeslavné tesknice  
kam jaro stoupne spící hlínu ježí  
útočnou setbou Kdy vzkvete pšenice

  

Zteřely struny Rozbity jsou skřipky  
na sedmdesát tisíc střípků rozbité  
a hrají dál mrtvým i do kolíbky  
hřmí z důlních plecí země plecité

  

Z vltavských břehů krejcárkovou písní  
sýčků ač pozdě přec básník platí daň  
Bezruči Petře Přísní jsme už přísní  
Ten uhlík výčitky dál propaluje dlaň
