---
title: Loučení
contentType: prose
---

_Vytrhnout slova i s kořínky  
teď zrovna teď  
kdy na nohou mám plno krajiny  
plno plének plno rubášů  
mé krajiny mé krajiny  
krajiny mé a mých kamarádů_

  

_Jako by naráz pomřeli  
jako když pustíš housle na zemi  
právě tak listím větvemi  
zní odcházení zní_

  

_Kuvíká sýček kuvíká  
má javor duši vyraženou  
Kam se ti chlapci kam se ženou  
s javoru duší vyraženou  
Kuvíká sýček kuvíká_

  

_Jako ta kapka slunce  
v slupce hroznové  
takový byl jsi domove  
domove můj a kamarádů_

  

_Z vnitřností slov jsme osud hádali  
a přísné poznání nám s čela stékalo  
až na srdce na růže hovorů_

  

_Čest praporu_

  

_Čest praporu_
