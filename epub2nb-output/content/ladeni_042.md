---
contentType: prose
---

Psí víno

Psí víno na zdích chudobince  
jenom psí víno  
jsou verše útěchy

  

Houstnoucí stíny Kosti dne  
toť vše co zbylo z poledne  
z poledne věcí lide tvých

  

V močálu noci inkoustové  
jen ticho rybí rosol plove  
a dál vyblédá negativ

  

Ty marně hmatáš po akordu  
toť jako bys chtěl špičkou kordu  
vyčistit z bláta střevíce

  

Psí víno na zdích chudobince  
jenom psí víno  
jsou verše útěchy
