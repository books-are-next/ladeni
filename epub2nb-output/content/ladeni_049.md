---
title: Chudáci
contentType: prose
---

_Jarmile Urbánkové_

_Jak lucernička před knězem  
je první hvězda ranní  
lucernička před knězem  
když k pomazání za šírání  
jde  
a na obzoru úsvit leze nesměle  
z truhlice závoj zemřelé_

  

_Kolik jich leží bradou vzhůru  
v krajině morem vytřené  
tím zadkem moru vytřené_

  

_V červeni kardinálské  
jde věčně Rozesmátá  
v červeni kardinálské_

  

_Člověk dnes a zítra černá země  
i ve smrti však chudák smůlu má  
Nemůže říci Chlapci zahrajte mně  
Ba je i rakev špatně změřená_

  

_Ale v Josafatu první místo jeho  
tam trampotný hřbet narovná  
a vína světla nebeského  
mu podá sama Královna_

  

_Pokrme ptáků  
z blátivé Lethe rumu už se nenapiješ_

  

_Kde smrti je tvůj tvar  
Had světa rozmáčknut je v prachu  
Panno Maria már Panno Maria már  
rač zbaviti nás strachu_
