---
contentType: prose
---

Karlu Tomanovi

Ptactvo nebeské  
bijící křídly  
v červáncích poesie  
dnes slétniž na ten strom  
líbezně ojíněný  
řečí naší

  

Stud i důstojenství její raší  
a slovy slunečními  
jen novou žízeň báseň nalévá si

  

Podzim tvůj bratr básníku  
zlatník rozmarný  
své zlato proměnil jen v prach  
zatím co štíhlostí šperků tvých  
otáčíme stále  
v časech dobrých i zlých  
se srdcem pohněvaným  
že mlčíš již
