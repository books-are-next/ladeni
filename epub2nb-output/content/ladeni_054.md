---
title: Karlu Tomanovi
contentType: poetry
---

<section>

_Ptactvo nebeské  
bijící křídly  
v červáncích poesie  
dnes slétniž na ten strom  
líbezně ojíněný  
řečí naší_

</section>

<section>

_Stud i důstojenství její raší  
a slovy slunečními  
jen novou žízeň báseň nalévá si_

</section>

<section>

_Podzim tvůj bratr básníku  
zlatník rozmarný  
své zlato proměnil jen v prach  
zatím co štíhlostí šperků tvých  
otáčíme stále  
v časech dobrých i zlých  
se srdcem pohněvaným  
že mlčíš již_

</section>
