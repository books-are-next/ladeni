---
title: Přes paletu
contentType: poetry
---

<section>

_Vilému Plockovi_

_Nad sebe sama vybrané věci vrší  
z němoty vzrůstá do ticha  
trhlinou smutku Sírnou barvu má_

</section>

<section>

_On město postavil si po druhé  
aby lépe bydlelo se mu a netlačilo kamení  
zmučené trváním_

</section>

<section>

_V zlatobokých zdech po střížích světla  
tehda kdy luna stříbrně se vším počíná si  
on štětce otírá o hřívu viděného_

</section>

<section>

_Dívejte se V zlatém pýření rána  
Komu se to zdáme barvy ptají se  
a s plachostí vcházejí do růžiště obrazů_

</section>

<section>

_Jak horní dětský ret tak něžně odchlípen  
je povrch všeho a křídlatí mu uměním  
co koktá udiveno ještě_

</section>

<section>

_A hle Zlatá ryba ve vodě achátové  
s polklým prstenem zásnub  
mu čeří hlatě krásných nejistot_

</section>

<section>

_Ten malíř zfantěný už vyjíždí  
a po způsobu jak udidla barev  
pevně drží ho poznáte A přejte mu_

</section>
