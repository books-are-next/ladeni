<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>ladeni-66</title>
		<link href="../Styles/ladeni_idstyles.css" rel="stylesheet" type="text/css"/>
	</head>
	<body id="ladeni" xml:lang="cs-CZ">
		<div>
			<p id="toc_marker-5-10" class="MLP-uroven2-basne">Přípravce soudů</p>
			<p class="MLP-verse--0-12 para-style-override-3">Tekuté štětce dešťů<br/>malují nám jaro<br/>tisíci kopýtky listů strom hrabe ve větru<br/>Dej pozor slovo ať barvy nesetru</p>
			<p class="MLP-verse--0-12 para-style-override-3">v&#160;tom čase který vzteká se a&#160;pění<br/>jak ďábel do kropenky namočený</p>
			<p class="MLP-verse--0-12 para-style-override-3">Vizte krajina je připravena pro malíře</p>
			<p class="MLP-verse--0-12 para-style-override-3">Už jde a&#160;po paletě roztírá si<br/>čistotu rosy smutek krásy<br/>Už jde a&#160;nasazuje sklíčko<br/>milence hlídá paraplíčko<br/>Už jde a&#160;špičky štětců rozmarných<br/>mokří si na rtech svých</p>
			<p class="MLP-verse--0-12 para-style-override-3">Veliké malování právě začíná se</p>
			<p class="MLP-verse--0-12 para-style-override-3">Úponkem něžným motýlokvětá<br/>kresba se šplhá po té nahé paní<br/>co zjihlá lůžkem tělo rozplétá<br/>a&#160;malíři se dává bez zdráhání<br/>Ten čarou milostnou si bere ji tak slastně<br/>že nevíš kresba to či milování vlastně</p>
			<p class="MLP-verse--0-12 para-style-override-3">Však malíř přece od ní odchází</p>
			<p class="MLP-verse--0-12 para-style-override-3">Jde k&#160;jiné nahotě k&#160;nahému jde ránu<br/>úsvity nocí chytá do svých rámů<br/>s&#160;křídel všech ptáků barvy bera<br/>v&#160;hlaholu světla hledá ticha šerá<br/>ten malíř který v&#160;chládku očí schoval<br/>včelí chléb květů a&#160;sen vymaloval</p>
			<p class="MLP-verse--0-12 para-style-override-3">Zas nemá stání a k&#160;dětem pospíchá</p>
			<p class="MLP-verse--0-12 para-style-override-3">Těm šatky naráz svezou se s&#160;jich tílek<br/>když uzří paletu kde z&#160;každé barvy Mílek<br/>ten šelma vyhlíží jsa samá rozvernost<br/>už kupu dětí má a&#160;nemá malíř dost<br/>jdou s&#160;ním až tam na schody žebráků<br/>kdy v&#160;sobě ztracen šel do mourů soumraků</p>
			<p class="MLP-verse--0-12 para-style-override-3">Jde Josef Mánes do noci černostříbré</p>
			<p class="MLP-verse--0-12 para-style-override-3">Mazlivou tmou žen víc už sváděn není<br/>zlou mrákotnou jde v&#160;strašném osamění<br/>s&#160;lampičkou rozžatou Nač si Bože svítí<br/>mam žluti mámí krve žilobití<br/>mam žluté růže kalich melancholie<br/>co v&#160;mokru podsvětí mu hrůza dolije</p>
			<p class="MLP-verse--0-12 para-style-override-3">Už odešel Přípravce soudů<br/>co sklenou se<br/>nad protivenstvím dní</p>
			<p class="MLP-verse--0-12 para-style-override-3">A&#160;cestou necestou jde za ním umění</p>
			<p class="MLP-verse--0-12 para-style-override-3">Tekuté štětce dešťů<br/>vymalujte nám léto<br/>pel jeho tužky nechť má každý květ<br/>a&#160;jeho smutkem dejte rozvonět<br/>obrazy všechny krásné země této</p>
		</div>
</body>
</html>